# SCTurkey Kadın Yazılımcı Destekleme Programı, Sezon 1

10 hafta sürecek olan bu program [Software Craftsmanship Turkey](https://www.meetup.com/Software-Craftsmanship-Turkey/) tarafından düzenlenmektedir.

Programın ana amacı, erkek egemen sektörümüzde kadın yazılımcıların mesleki gelişmelerini arttırabilecekleri yeni ve etkin fırsatlar yaratmak ve yazılım sektöründe aranan örnek yazılımcılar arasında yer bulmalarına destek olmaktır.

Programa katılım tamamen **ücretsizdir**. Organizatörler ve konuşmacılar gönüllü olarak yer almaktadır.

## Katılım için Koşullar

* Program sadece kadın yazılımcılar için tasarlanmıştır.
* Tüm katılımcılar gündelik iş hayatlarında aktif olarak yazılım geliştiriyor olmalıdır.
* Üniversite mezun olma kısıtlaması bulunmamaktadır ancak katılımcılardan aktif olarak yazılım geliştiricilik yapması beklenmektedir.
* Programlama dili ya da iş kapsamı konularında herhangi bir kısıtlama bulunmamaktadır.
* Hafta 8 ve 9'da gerçekleşecek etkinlikler için kişisel bilgisayarlarınızı getirmeniz gerekmektedir.

## Ön Kayıt

Ön kayıt için lütfen [**Ön Kayıt Formu**](https://craftedform.typeform.com/to/xXAKGW)'nu eksiksiz doldurunuz.

Ön kayıtlar 25 Şubat 2019 tarihine kadar açık kalacaktır. Başvurular teker teker değerlendirilecek ve her bir başvuru için e-posta yolu ile iletişime geçilecektir.

| İşlem | Tarih |
| --- | --- |
| Ön kayıt açılış | 05.02.2019, Salı | 
| Ön kayıt kapanış | 25.02.2019, Pazartesi |
| Son kayıtların netleşmesi | 01.03.2019, Cuma |

1 Mart 2019 tarihi itibariyle katılımcı listemiz netleşmiş olacaktır.

## Kontenjan

Yoğun ilgi nedeniyle kontenjan **140 kişi** olarak belirlenmiştir.

## Takvim

Etkinliklerimizde başlangıç seviyesi konulardan daha ziyade, deneyimler ile derinleşmiş daha ileri teknikler ve konuların konuşulması planlanmaktadır.

| Hafta | Tarih | Konu |
|:--- |:--- |:--- |
| Hafta 1  | 04.03.2019, Pazartesi | Software Craftsmanship, Agile & Scrum |
| Hafta 2  | 11.03.2019, Pazartesi | Yazılım Geliştirmede Etik ve Profesyonellik |
| Hafta 3  | 25.03.2019, Pazartesi | Yazılım Geliştirmede Çöp Kavramı ve Temizleme Yöntemleri |
| Hafta 4  | 01.04.2019, Pazartesi | Ekipler için Yazılım Geliştirme Kültürü |
| Hafta 5  | 08.04.2019, Pazartesi | Pair Programming & Code Review |
| Hafta 6  | 15.04.2019, Pazartesi | Profesyoneller için Git  |
| Hafta 7  | 29.04.2019, Pazartesi | Temiz Kod Tasarım Pratikleri |
| Hafta 8  | 06.05.2019, Pazartesi | TDD, Automated Testing, TDD Atölyesi |
| Hafta 9  | 11.05.2019, Cumartesi | Tüm Gün Sürecek TDD ve Eşli Programlama Atölyesi: Code Retreat |
| Hafta 10 | 20.05.2019, Pazartesi | Yazılımcılar için Topluluk Önünde Konuşma ve Sunum Hazırlamanın İpuçları |

Her hafta (dokuzuncu hafta hariç) en fazla 2 saat sürecektir. (19:00 ile 21:00 saatleri arası)

Son hafta kapanışta, 10 haftanın asgari 8'ine katılan katılımcılara "**Katılım Sertifikası**" verilecektir.

## Konuşmacılar

Her etkinliğin son yarım saati, yazılım ve teknoloji alanlarında başarı kazanmış lider kadınlar ile söyleşiler gerçekleştireceğiz. Kendi hikayelerini anlatacaklar ve bizlere deneyimlerini paylaşacaklar. Bu özel bölüm için konuşmacılarımız yavaş yavaş netleşmeye başladı.

### Söyleşi Konuşmacılarımız

[**Neslihan Şirin Saygılı**](https://www.linkedin.com/in/sirinnes) Prisync'in kurucu ortağı ve yazılım geliştirme yöneticisidir. İTÜ Bilgisayar Mühendisliği bölümünden mezun olmuştur. Temel olarak ilgilendiği alanlar bilgi edinilmesi (information retrieval), verinin işlenmesi (metin sınıflandırma, yazar tespiti) ve bu verinin bilgiye dönüştürülmesidir. Python, Java, PHP, Ubuntu, HTTP yığını, Linux-Nginx-MySQL üçlüsü gündelik olarak kullandığı araçlardır. 

[**Elif T. Kuş**](https://www.linkedin.com/in/eliftkus) Safkan Yazılım'ın partneri ve yazılım mühendisidir. Kadın Yazılımcı topluluğunun üyelerindendir. Temelde web uygulamaları ve mobil uygulamalar ile uğraşmıştır. Python, Java, C#, Objective C, Android ve iOS ile kod yazmıştır ve hala yazmaktadır. Lisansında Kimya Mühendisliği okumuştur. Kendi şirketi üstünden proje bazlı çalışmakta ve IT danışmanlığı yapmaktadır. 

[**Büşra Deniz Akın**](https://www.linkedin.com/in/busradeniz/) Londra merkezli çalışan, kaliteli yazılım geliştirmeye meraklı bir yazılım mühendisidir. Şu anda, App Business'ta Android geliştiricisi olarak çalışmaktadır. Google Geliştirici Grubu ve Kadın Teknoloji Mühendisleri Londra topluluklarında eş organizatör olmanın yanı sıra, gönüllü olarak teknoloji etkinlikleri düzenlemekte ve geliştirici konferanslarında konuşmaktadır. Etkinlikler yoluyla bilgi paylaşmanın ve insanlarla işbirliği yapmanın inovasyon ve yeni bakış açıları getireceğine inanmaktadır.

| Hafta | Tarih | Söyleşi Konuşmacı |
|:--- |:--- |:--- |
| Hafta 1  | 04.03.2019, Pazartesi | Neslihan Şirin Saygılı |
| Hafta 2  | 11.03.2019, Pazartesi |  |
| Hafta 3  | 25.03.2019, Pazartesi | Büşra Deniz Akın |
| Hafta 4  | 01.04.2019, Pazartesi |  |
| Hafta 5  | 08.04.2019, Pazartesi |  |
| Hafta 6  | 15.04.2019, Pazartesi |  |
| Hafta 7  | 29.04.2019, Pazartesi |  |
| Hafta 8  | 06.05.2019, Pazartesi |  |
| Hafta 9  | 11.05.2019, Cumartesi |  |
| Hafta 10 | 20.05.2019, Pazartesi |  |

Söyleşiler etkinliklerin son 40 dakikası gerçekleşecektir. Yeni konuşmacılarımız önümüzdeki günlerde duyurulacaktır.

### Eğitim Konuşmacılarımız

Etkinliklerin ilk bir buçuk saati eğitim ile geçecektir. Eğitmenleri şu şekilde listeleyebiliriz. 

[**Lemi Orhan Ergin**](https://www.linkedin.com/in/lemiorhan) 2001 senesinden bu yana aktif olarak yazılım geliştiren bir bilgisayar mühendisidir. Kariyeri boyunca onlarca kurumsal firmaya danışmanlık vermiş, eBay, Sony ve iyzico'da yazılım mimarı, yazılım ustası, teknik lider, takım lideri, teknik koordinator, Scrum Master ve agile koç olarak görev almıştır. Yazılım takımlarında yazılım kültürün kurulması, devamı ve sürdürülebilirliği konularında liderlik etmiştir. 2018 yılı içerisinde Hakan Erdoğan ve Sabri Onur Tüzün ile birlikte Craftbase’i kurmuştur. Halen sektör için kritik öneme sahip yazılımlar geliştirmeye devam etmektedir. 

## Etkinlik Sonrası Görevler

Her hafta etkinlik sonrası, katılımcılardan çalıştıkları ekiplerde rahatça uygulayabilecekleri bazı görevler verilecektir.

## Etkinlik Dili

Tüm yansılar ve materyaller İngilizce oluşturulmuştur, ancak **konuşma dili Türkçedir**.

## Mekan

Etkinliklerimizin 9. hafta hariç tümünü **Microsoft Türkiye ofisi, Levent**de, Jupiter salonunda gerçekleştireceğiz. [Google Harita](https://goo.gl/maps/Le9j5QihZz62) ve [Yandex Harita](https://yandex.com.tr/harita/-/CCQIq49j) üzerinden harita bilgilerine, [Moovit](https://moovitapp.com/index/tr/toplu_ta%C5%9F%C4%B1ma-Microsoft_Turkiye-Istanbul-site_7350239-1563) üzerinden toplu taşıma araçları ile ulaşım bilgilerine erişebilirsiniz.

**Açık Adres:** Microsoft Türkiye Ofisi, Bellevue Residence, Levent Mahallesi, Aydın Sokak No: 7, Levent, Istanbul 

Programımızın 9. haftasında tüm gün TDD atölyesi gerçekleştireceğiz. Bu etkinliğin mekan bilgisi yakında paylaşılacaktır. 

## Sponsorlar

* Mekan Sponsorlarımız: [**Microsoft**](https://www.microsoft.com/tr-tr/)
* Etkinlik Sponsorlarımız: [**Craftbase**](https://craftbase.io)

Yeni sponsorlarımız yakında burada duyurulacaktır.

## Destekleyen Topluluklar

Bir topluluk ya da bir kuruluş olarak programımızı desteklemeyi düşünüyorsanız, aklımızdakileri "[topluluk olarak nasıl destek olurum?](topluluklar-destek.md)" sayfasında listelemeye çalıştık. Eğer bu alanda önerileriniz varsa duymaktan büyük mutluluk duyarız.

### Ana Destekçilerimiz
Ana destekçilerimiz etkinlikler boyunca bizimle olacaklar. Katılımcılarımız bu değerli kadın toplulukları ile doğrudan tanışma ve iletişim fırsatı yakalayacaklar.

* [Kadın Bilişimci](https://www.meetup.com/Kad%C4%B1n-Bili%C5%9Fimci)
* [Kadın Yazılımcı](https://www.kadinyazilimci.com)

### Destekçilerimiz

* [DevNot](http://devnot.com)
* [Istanbul Jug](https://istanbul-jug.org)

## Sosyal Medyada Duyuru

Program ile ilgili paylaşım yapmak isterseniz, etkinlik hakkında hazırladığımız [haber metnini](haber-metni.md) kullanabilirsiniz.

## İletişim

Her tür soru, yorum ve öneriniz için [info@scturkey.org](mailto:info@scturkey.org) adresine e-posta atabilirsiniz.
