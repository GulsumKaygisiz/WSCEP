# SCTurkey Kadın Yazılımcı Destekleme Programı, Sezon 1

10 etkinlikten oluşan bu program [Software Craftsmanship Turkey](https://www.meetup.com/Software-Craftsmanship-Turkey/) tarafından düzenlenmektedir.

Programın ana amacı, erkek egemen sektörümüzde kadın yazılımcıların mesleki gelişmelerini arttırabilecekleri yeni ve etkin fırsatlar yaratmak ve yazılım sektöründe aranan örnek yazılımcılar arasında yer bulmalarına destek olmaktır.

Programa katılım tamamen **ücretsizdir**. Organizatörler ve konuşmacılar gönüllü olarak yer almaktadır.

## Katılım için Koşullar

* Program sadece kadın yazılımcılar için tasarlanmıştır.
* Tüm katılımcılar gündelik iş hayatlarında aktif olarak yazılım geliştiriyor olmalıdır.
* Üniversite mezun olma kısıtlaması bulunmamaktadır ancak katılımcılardan aktif olarak yazılım geliştiricilik yapması beklenmektedir.
* Programlama dili ya da iş kapsamı konularında herhangi bir kısıtlama bulunmamaktadır.
* Atölye şeklinde gerçekleşecek etkinlikler için kişisel bilgisayarlarınızı getirmeniz gerekmektedir.

## Ön Kayıt

Ön kayıtlarımız kapanmıştır. Başvuru yapan **320 kadın yazılımcı**ya çok teşekkür ederiz.

140 kişilik kontenjan için ön kayıt yapanlar ile eposta üzerinden iletişim kurulacaktır.

| Durum | İşlem | Tarih |
| --- | --- | --- |
| Tamamlandı | Ön kayıt açılış | 05.02.2019, Salı | 
| Tamamlandı | Ön kayıt kapanış | 25.02.2019, Pazartesi |
| Devam Ediyor | Son kayıtların netleşmesi | 01.03.2019, Cuma |

1 Mart 2019 tarihi itibariyle katılımcı listemiz netleşmiş ve sizler ile iletişim kurulmuş olacaktır.

## Kontenjan

Yoğun ilgi nedeniyle kontenjan **140 kişi** olarak belirlenmiştir.

## Takvim

Etkinliklerimizde başlangıç seviyesi konulardan daha ziyade, deneyimler ile derinleşmiş daha ileri teknikler ve konuların konuşulması planlanmaktadır.

| No | Tarih | Konu | Mekan | Saat |
|:--- |:--- |:--- |:--- |:--- | 
| 1  | 04.03.2019, Pazartesi | Software Craftsmanship, Agile & Scrum | Microsoft | 19:00-21:30 |
| 2  | 11.03.2019, Pazartesi | Yazılım Geliştirmede Etik ve Profesyonellik | Microsoft | 19:00-21:30 |
| 3  | 19.03.2019, Salı | Yazılım Geliştirmede Çöp Kavramı ve Temizleme Yöntemleri | Microsoft | 19:00-21:30 |
| 4  | 25.03.2019, Pazartesi | Ekipler için Yazılım Geliştirme Kültürü | Microsoft | 19:00-21:30 |
| 5  | 01.04.2019, Pazartesi  | TDD, Automated Testing, TDD Atölyesi | Microsoft | 19:00-21:30 |
| 6  | 06.04.2019, Cumartesi / 20.04.2019, Cumartesi | Tüm Gün Sürecek TDD ve Eşli Programlama Atölyesi: Code Retreat | Açıklanacak | 09:30-16:30 |
| 7  | 08.04.2019, Pazartesi | Pair Programming & Code Review | Microsoft | 19:00-21:30 |
| 8  | 11.04.2019, Perşembe | Temiz Kod Tasarım Pratikleri | Microsoft | 19:00-21:30 |
| 9  | 15.04.2019, Pazartesi | Profesyoneller için Git  | Microsoft | 19:00-21:30 |
| 10 | 29.04.2019, Pazartesi | Yazılımcılar için Topluluk Önünde Konuşma ve Sunum Hazırlamanın İpuçları | Microsoft | 19:00-21:30 |

Coderetreat atölyesi katılım durumuna göre 2 seans halinde gerçekleşecektir. 

Son etkinlik kapanışta, 10 etkinliğin asgari 8'ine katılan katılımcılara "**Katılım Sertifikası**" verilecektir.

## Konuşmacılar

Her etkinliğin son 40 dakikası, yazılım ve teknoloji alanlarında başarı kazanmış lider kadınlar ile söyleşiler gerçekleştireceğiz. Kendi hikayelerini anlatacaklar ve bizlere deneyimlerini paylaşacaklar. Bu özel bölüm için konuşmacılarımız yavaş yavaş netleşmeye başladı.

### Söyleşi Konuşmacılarımız

[**Neslihan Şirin Saygılı**](https://www.linkedin.com/in/sirinnes) Prisync'in kurucu ortağı ve yazılım geliştirme yöneticisidir. İTÜ Bilgisayar Mühendisliği bölümünden mezun olmuştur. Temel olarak ilgilendiği alanlar bilgi edinilmesi (information retrieval), verinin işlenmesi (metin sınıflandırma, yazar tespiti) ve bu verinin bilgiye dönüştürülmesidir. Python, Java, PHP, Ubuntu, HTTP yığını, Linux-Nginx-MySQL üçlüsü gündelik olarak kullandığı araçlardır. 

[**Elif T. Kuş**](https://www.linkedin.com/in/eliftkus) Safkan Yazılım'ın partneri ve yazılım mühendisidir. Kadın Yazılımcı topluluğunun üyelerindendir. Temelde web uygulamaları ve mobil uygulamalar ile uğraşmıştır. Python, Java, C#, Objective C, Android ve iOS ile kod yazmıştır ve hala yazmaktadır. Lisansında Kimya Mühendisliği okumuştur. Kendi şirketi üstünden proje bazlı çalışmakta ve IT danışmanlığı yapmaktadır. 

[**Büşra Deniz Akın**](https://www.linkedin.com/in/busradeniz/) Londra merkezli çalışan, kaliteli yazılım geliştirmeye meraklı bir yazılım mühendisidir. Şu anda, App Business'ta Android geliştiricisi olarak çalışmaktadır. Google Geliştirici Grubu ve Kadın Teknoloji Mühendisleri Londra topluluklarında eş organizatör olmanın yanı sıra, gönüllü olarak teknoloji etkinlikleri düzenlemekte ve geliştirici konferanslarında konuşmaktadır. Etkinlikler yoluyla bilgi paylaşmanın ve insanlarla işbirliği yapmanın inovasyon ve yeni bakış açıları getireceğine inanmaktadır.

[**Pınar Yanardağ**](https://www.linkedin.com/in/pinguar/) doktorasını Purdue Üniversitesi Bilgisayar Mühendisliği bölümünde Fulbright Ph.D. bursu ve Google Anita Borg bursu ile yapmıştır. Şu anda MIT Media Lab'da post-doc yapmaktadır. Geçmişte Pardus GNU/Linux projesi kapsamında TUBITAK UEKAE güvenlik ekibi lideri, floss geliştiricisi, ve Google Summer of Code'un danışmanı olarak çalışmıştır. Boğaziçi Üniversitesi Bilgisayar Mühendisliğinden yüksek lisans derecesine sahiptir.

[**Kadriye Doğan**](https://www.linkedin.com/in/dogankadriye) 2011 yılında Çanakkale OnSekiz Mart Üniversitesi Bilgisayar Mühendisliği bölümünden mezun olmuştur. Galatasaray Üniversitesi Bilgisayar Mühendisliği Yüksek Lisans programında öğrenimine Makine Öğrenmesi alanında devam etmektedir. 2011 yılından beri sektörde yazılım geliştirici olarak yer almaktadır. 2015 yılında dahil olduğu iyzico mühendislik ekibinde çeşitli projelerde yer almış, son 3 senedir Yapay Zeka tabanlı uygulamalar üzerinde çalışmaktadır.

| No | Tarih | Söyleşi Konuşmacı |
|:--- |:--- |:--- |
| 1  | 04.03.2019, Pazartesi | Neslihan Şirin Saygılı |
| 2  | 11.03.2019, Pazartesi |  |
| 3  | 19.03.2019, Salı | Elif T. Kuş |
| 4  | 25.03.2019, Pazartesi | Büşra Deniz Akın |
| 5  | 01.04.2019, Pazartesi |  |
| 6  | 06/20.04.2019, Cumartesi | Kadriye Doğan |
| 7  | 08.04.2019, Pazartesi |  |
| 8  | 15.04.2019, Pazartesi |  |
| 9  | 22.04.2019, Pazartesi |  |
| 10 | 29.04.2019, Pazartesi |  |

Söyleşiler etkinliklerin son 40 dakikası gerçekleşecektir. Yeni konuşmacılarımız önümüzdeki günlerde duyurulacaktır.

### Eğitim Konuşmacılarımız

Etkinliklerin ilk bir buçuk saati eğitim ile geçecektir. Eğitmenleri şu şekilde listeleyebiliriz. 

[**Lemi Orhan Ergin**](https://www.linkedin.com/in/lemiorhan) 2001 senesinden bu yana aktif olarak yazılım geliştiren bir bilgisayar mühendisidir. Kariyeri boyunca onlarca kurumsal firmaya danışmanlık vermiş, eBay, Sony ve iyzico'da yazılım mimarı, yazılım ustası, teknik lider, takım lideri, teknik koordinator, Scrum Master ve agile koç olarak görev almıştır. Yazılım takımlarında yazılım kültürün kurulması, devamı ve sürdürülebilirliği konularında liderlik etmiştir. 2018 yılı içerisinde Hakan Erdoğan ve Sabri Onur Tüzün ile birlikte Craftbase’i kurmuştur. Halen sektör için kritik öneme sahip yazılımlar geliştirmeye devam etmektedir. 

## Etkinlik Sonrası Görevler

Her etkinlik sonrası, katılımcılardan çalıştıkları ekiplerde rahatça uygulayabilecekleri bazı görevler verilecektir.

## Etkinlik Dili

Tüm yansılar ve materyaller İngilizce oluşturulmuştur, ancak **konuşma dili Türkçedir**.

## Eğitim Mekanı

Etkinliklerimizin Coderetreat aötlyeleri hariç tümünü **Microsoft Türkiye ofisi, Levent**de, Jupiter salonunda gerçekleştireceğiz. [Google Harita](https://goo.gl/maps/Le9j5QihZz62) ve [Yandex Harita](https://yandex.com.tr/harita/-/CCQIq49j) üzerinden harita bilgilerine, [Moovit](https://moovitapp.com/index/tr/toplu_ta%C5%9F%C4%B1ma-Microsoft_Turkiye-Istanbul-site_7350239-1563) üzerinden toplu taşıma araçları ile ulaşım bilgilerine erişebilirsiniz.

**Açık Adres:** Microsoft Türkiye Ofisi, Bellevue Residence, Levent Mahallesi, Aydın Sokak No: 7, Levent, Istanbul 

## Atölye Mekanı

Etkinlik takviminde 6. hafta olarak belirtilen ve katılım sayısına göre 2 seans halinde gerçekleşecek atölyelerin yeri yakında duyurulacaktır.

## Sponsorlar

* Mekan Sponsorlarımız: [**Microsoft**](https://www.microsoft.com/tr-tr/)
* Etkinlik Sponsorlarımız: [**Craftbase**](https://craftbase.io)
* Media Sponsorumuz: [**Sherpa Blog**](https://sherpa.blog)

Yeni sponsorlarımız yakında burada duyurulacaktır. Sponsor olmak için tüm bilgilere [sponsorluk dosyamızdan](sponsorluk-dosyasi.md) erişebilirsinizç

## Destekleyen Topluluklar

Bir topluluk ya da bir kuruluş olarak programımızı desteklemeyi düşünüyorsanız, aklımızdakileri "[topluluk olarak nasıl destek olurum?](topluluklar-destek.md)" sayfasında listelemeye çalıştık. Eğer bu alanda önerileriniz varsa duymaktan büyük mutluluk duyarız.

### Ana Destekçilerimiz
Ana destekçilerimiz etkinlikler boyunca bizimle olacaklar. Katılımcılarımız bu değerli kadın toplulukları ile doğrudan tanışma ve iletişim fırsatı yakalayacaklar.

* [Kadın Bilişimci](https://www.meetup.com/Kad%C4%B1n-Bili%C5%9Fimci)
* [Kadın Yazılımcı](https://www.kadinyazilimci.com)

### Destekçilerimiz

* [DevNot](http://devnot.com)
* [Istanbul Jug](https://istanbul-jug.org)

## Sosyal Medyada Duyuru

Program ile ilgili paylaşım yapmak isterseniz, etkinlik hakkında hazırladığımız [haber metnini](haber-metni.md) kullanabilirsiniz.

## İletişim

Her tür soru, yorum ve öneriniz için [info@scturkey.org](mailto:info@scturkey.org) adresine e-posta atabilirsiniz.

## Duyurular

Tüm duyurular [SCTurkey'in Twitter hesabından](https://twitter.com/scturkey) gerçekleşecek. Hesabımızı takip edebilirsiniz.
