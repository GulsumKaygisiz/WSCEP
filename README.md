# SCTurkey Kadın Yazılımcı Destekleme Programı, Sezon 1

10 hafta sürecek olan bu program [Software Craftsmanship Turkey](https://www.meetup.com/Software-Craftsmanship-Turkey/) tarafından düzenlenmektedir.

Programın ana amacı, erkek egemen sektörümüzde kadın yazılımcıların mesleki gelişmelerini arttırabilecekleri yeni ve etkin fırsatlar yaratmak ve yazılım sektöründe aranan örnek yazılımcılar arasında yer bulmalarına destek olmaktır.

Programa katılım tamamen **ücretsizdir**. Organizatörler ve konuşmacılar gönüllü olarak yer almaktadır.

## Katılım için Koşullar

* Program sadece kadın yazılımcılar için tasarlanmıştır.
* Tüm katılımcılar gündelik iş hayatlarında aktif olarak yazılım geliştiriyor olmalıdır.
* Üniversite mezun olma kısıtlaması bulunmamaktadır. Ancak katılımcılardan aktif olarak yazılım geliştiricilik yapması beklenmektedir.
* Programlama dili ya da iş kapsamı konularında herhangi bir kısıtlama bulunmamaktadır.
* Hafta 8 ve 9'da gerçekleşecek etkinlikler için kişisel bilgisayarlarınızı getirmeniz gerekmektedir.

## Ön Kayıt

Ön kayıt için lütfen [**Ön Kayıt Formunu**](https://craftedform.typeform.com/to/xXAKGW) eksiksiz doldurunuz.

Ön kayıtlar 25 Şubat tarihine kadar açık kalacaktır. Başvurular teker teker değerlendirilecek ve her bir başvuru için eposta yolu ile iletişime geçilecektir.

| İşlem | Tarih |
| --- | --- |
| Ön kayıt açılış | 05.02.2019, Salı | 
| Ön kayıt kapanış | 25.02.2019, Pazartesi |
| Son kayıtların netleşmesi | 01.03.2019, Cuma |

1 Mart itibariyle 30 kişilik katılımcı listemiz netleşmiş olacaktır.

## Kontenjan

Kontenjan 30 kişi olarak belirlenmiştir.

## Konuşmacılar

[**Lemi Orhan Ergin**](https://www.linkedin.com/in/lemiorhan) 2001 senesinden bu yana aktif olarak yazılım geliştiren bir bilgisayar mühendisidir. Kariyeri boyunca onlarca kurumsal firmaya danışmanlık vermiş, eBay, Sony ve iyzico'da yazılım mimarı, yazılım ustası, teknik lider, takım lideri, teknik koordinator, Scrum Master ve agile koç olarak görev almıştır. Yazılım takımlarında yazılım kültürün kurulması, devamı ve sürdürülebilirliği konularında liderlik etmiştir. 2019 içerisinde Hakan Erdoğan ve Sabri Onur Tüzün ile birlikte Craftbase’i kurmuştur. Halen sektör için kritik öneme sahip yazılımlar geliştirmeye devam etmektedir.

Türk yazılım topluluklarında aktif olarak yer almaktadır. Software Craftsmanship Turkey (Türk Yazılımda Ustalaşma Hareketi) topluluğunun kurucusudur. Kariyerinde açık ve kapalı 200'den fazla ücretsiz etkinlik organize etmiştir. Dünyaca kabul görmüş Disciplined Agile Manifesto, Software Craftsmanship Manifesto ve SOA Manifesto'yu Türkçeye kazandırmış, Agile Manifesto’yu Türkçeye çeviren takımda yer almıştır. Daha çok kişiye ulaşabilmek için "Lemi’nin Not Defteri” isminde bir Podcast yayınlamaktadır. 3'ü keynote olmak üzere 30’dan fazla yerli ve yabancı konferansta konuşmacı olmuştur. Sunumları internet üzerinden de 1 milyondan fazla izlenmiştir.

## Takvim

Etkinliklerimizde başlangıç seviyesi konulardan daha ziyade, deneyimler ile derinleşmiş daha ileri teknikler ve konuların konuşulması planlanmaktadır.

| Hafta | Tarih | Konu |
|:--- |:--- |:--- |
| Hafta 1  | 04.03.2019, Pazartesi | Software Craftsmanship, Agile & Scrum |
| Hafta 2  | 11.03.2019, Pazartesi | Yazılım Geliştirmede Etik ve Profesyonellik |
| Hafta 3  | 25.03.2019, Pazartesi | Yazılım Geliştirmede Çöp Kavramı ve Temizleme Yöntemleri |
| Hafta 4  | 01.04.2019, Pazartesi | Ekipler için Yazılım Geliştirme Kültürü |
| Hafta 5  | 08.04.2019, Pazartesi | Pair Programming & Code Review |
| Hafta 6  | 15.04.2019, Pazartesi | Profesyoneller için Git  |
| Hafta 7  | 22.04.2019, Pazartesi | Temiz Kod Tasarım Pratikleri |
| Hafta 8  | 29.04.2019, Pazartesi | TDD, Automated Testing, TDD Atölyesi |
| Hafta 9  | 11.05.2019, Cumartesi | Tüm Gün Sürecek TDD ve Eşli Programlama Atölyesi: Code Retreat |
| Hafta 10 | 20.05.2019, Pazartesi | Yazılımcılar için Topluluk Önünde Konuşma ve Sunum Hazırlamanın İpuçları |

Her hafta (dokuzuncu hafta hariç) en fazla 2 saat sürecektir. (19:00 ile 21:00 saatleri arası)

Son hafta kapanışta, 10 haftanın asgari 8'ine katılan katılımcılara "Katılım Sertifikası" verilecektir.

## Etkinlik Sonrası Görevler

Her hafta etkinlik sonrası, katılımcılardan çalıştıkları ekiplerde rahatça uygulayabilecekleri bazı görevler verilecektir.

## Etkinlik Dili

Tüm yansılar ve materyaller İngilizce oluşturulmuştur, ancak **konuşma dili Türkçedir**.

## Mekan

Etkinliklerimiz **Craftbase'in Nidakule Göztepe 10. Kat**ındaki ofisinde gerçekleşecektir. Mekanın haritadaki yerine [Google Maps](https://goo.gl/maps/cfUZaPFvw7L2) ve [Yandex Maps](https://yandex.com.tr/maps/-/CBR3iUcs0B) üzerinden bakabilir, rota oluşturabilirsiniz.

* **Açık Adres:** Craftbase Bilişim Teknolojileri A.Ş., Nidakule Göztepe, Merdivenköy Mah. Bora Sk. No:1 Kat:10 Göztepe, Kadıköy.
* **Metro ile ulaşım:** Göztepe Metro durağında inin ve Salı pazarı çıkışından çıkın. Mekan 5 dakika yürüyüş mesafesine.
* **Otobüs ya da minibüs ile ulaşım:** E5 üzerinde yer alan Medical Park Hastanesi durağında inin. Mekan 5 dakika yürüyüş mesafesinde.
* **Kişisel arabanız ile ulaşım:** Nidakule Göztepe'nin misafir otoparkı bulunmaktadır.

## Sponsorlar

Mekan sponsorumuz [**Craftbase**](https://craftbase.io)dir.
Yemek, hediye ve lojistik sponsorlarımız yakında duyurulacaktır.

## Destekleyen Topluluklar

Destekleyen topluluklar yakında duyurulacaktır.

## Sosyal Medyada Duyuru

Program ile ilgili paylaşım yapmak isterseniz, etkinlik hakkında hazırladığımız [haber metnini](haber-metni.md) kullanabilirsiniz.

## İletişim

Her tür soru, yorum ve öneriniz için [info@scturkey.org](mailto:info@scturkey.org) adresine eposta atabilirsiniz.
