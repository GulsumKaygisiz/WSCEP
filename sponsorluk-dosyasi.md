# Etkinliğimiz Sponsorunu Arıyor!

SCTurkey olarak 10 hafta sürecek, tamamen ücretsiz "Kadın Yazılımcı Destekleme Programı" düzenliyoruz.

Programın ana amacı, erkek egemen sektörümüzde kadın yazılımcıların mesleki gelişmelerini arttırabilecekleri yeni ve etkin fırsatlar yaratmak ve yazılım sektöründe aranan örnek yazılımcılar arasında yer bulmalarına destek olmaktır.

Programa katılım tamamen ücretsizdir. Organizatörler ve konuşmacılar gönüllü olarak yer almaktadır.

Her etkinliğin söyleşi bölümünde yazılım dünyasında isim yapmış özel kadın yazılımcılar ile sohbet edeceğiz.

Etkinliklerimiz 4 Mart Pazartesi akşamki etkinlik ile başlayacak ve toplam 10 etkinlik ile devam edecek. Diğer tüm detaylarına https://github.com/scturkey/WSCEP adresinden erişebilirsiniz.

Kadın Yazılımcı Destekleme Programı için **ön başvuru sayısı 330'u aştı**. Çok heyecanlıyız.

# 10 Etkinlik, 140 Kadın Yazılımcı, 5 Konuşmacı

Atölye haricindeki etkinlikler **Microsoft Türkiye'nin Levent'teki ofisinde 140 kadın yazılımcıyı ağırlayacağız**. 1 hafta başka bir mekan olacak. Bu konuda çalışmalarımız devam ediyor.

10 hafta tüketilecek yiyecek/içecek için sponsorluk arayışımız mevcut. Etkinlik sponsorluğu olarak ücreti **2000 TL + KDV** olarak belirledik.

### Sunacağımız servisler

1. Her etkinlik açılışında logo gösterimi yapılacak, sözel teşekkür edilecek.
2. Sponsorun 2 adet roll-up'ı etkinlik alanında bulunabilecek.
3. Sponsorun temsilcileri etkinlik alanında davetli olarak bulunabilecek, katılımcılar ile iletişim fırsatı yakalayabilecek.

Sponsor olmayı düşünürseniz [**info@scturkey.org**](mailto:info@scturkey.org) adresine eposta atabilirsiniz.

Sonsuz desteğiniz için çok teşekkür ederiz.
Sevgilerimizle,
SCTurkey
