Software Craftsmanship Turkey (Türkiye Yazılımda Ustalaşma Hareketi Topluluğu), erkek egemen yazılım sektöründe kadın yazılımcıların mesleki gelişmelerini arttırabilecekleri yeni ve etkili fırsatlar yaratmak ve yazılım sektöründe aranan örnek yazılımcılar arasında yer bulmalarına destek olmak amacıyla, 10 etkinlikten oluşan bir destek programı açıyor.

2 ay içinde gerçekleşecek 10 etkinlik boyunca, haftada bir gün ikişer saat olmak üzere, yazılım geliştirme ile ilgili çeşitli konularda seminerler ve eğitimler verilecektir. Alanında uzman konuşmacıların yer alacağı bu programa katılım tamamen ücretsizdir. Organizatörler ve konuşmacılar gönüllü olarak yer almaktadır.

Mart ayı itibariyle İstanbul'da başlayacak etkinliklere ön kayıt olmak için son tarih 25 Şubattır.

Kadın yazılımcıların çok yoğun ilgi gösterdiği bu programa sponsor olmak, destek vermek, detay öğrenmek ya da sınırlı sayıdaki kontenjana ön kayıt olmak için https://github.com/scturkey/WSCEP adresine bakabilirsiniz. 
